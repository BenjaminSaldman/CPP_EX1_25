#  מטלה מספר 1 - רשימת שכנויות - מחלקות, עצמים ומרחבי שמות

ישנם כמה דרכים לייצג גרפים. במטלה הזאת אתם תייצגו גרף בעזרת **רשימת שכנויות**.

עליכם לממש את המחלקות עם המתודות הבאות:

* מחלקה בשם ``Graph`` המכילה 3 מתודות:
    - ``addEdge`` - מקבלת 3 מספרים שלמים המייצגים: מקור, יעד ומשקל - המשקל הדיפולטיבי הוא 1. המתודה תוסיף צלע (לא מכוונת) לגרף
    - ``removeEdge`` - מקבלת 2 מספרים שלמים המייצגים צלע ומוחקת את הצלע מהגרף. במידה והצלע לא קיימת המתודה תדפיס הודעה למסך.
    - ``print_graph`` - מדפיסה את הגרף בסדר הגיוני לבחירתכם.
* מחלקה בשם ``Algorithms`` המכילה 4 מתודות:
    - ``bfs_scan`` - המתודה מקבלת גרף וקודקוד התחלה ומדפיסה את הגרף לפי סריקת BFS.
    - ``dfs_scan`` - המתודה מקבלת גרף וקודקוד התחלה ומדפיסה את הגרף לפי סריקת DFS.
    - ``dijkstra_path`` - המתודה מקבלת גרף, קודקוד התחלה וקודקוד יעד ומדפיסה את המסלול הקצר ביותר בין 2 הקודקודים בעזרת אלגוריתם דייקסטרה.
    - ``has_cycle`` - מתודה המקבלת גרף ומחזירה אמת אם ורק אם הגרף מכיל מעגל.

יש לבדוק את תקינות הקלט ולזרוק שגיאות במידת הצורך. בנוסף עליכם לכתוב טסטים לכל הפונקציות שכתבתם - מצורף קובץ בשם ``Test.cpp`` לצורך
הדגמה של בדיקות בעזרת הספרייה ``doctest``.

בנוסף, מצורף גם קובץ בשם ``Demo.cpp`` המדגים את הקוד.

**שימו לב!** במטלה הזאת **אסור** להשתמש במבני נתונים של הספרייה הסטנדרטית! מבנה הנתונים היחיד שבו אתם יכולים להשתמש הוא מערך. 

בנוסף למימש, עליכם לבדוק שאין זליגת זיכרון בעזרת ``valgrind``.

יש לכתוב קובץ main שבו אתם מדגימים את הקוד שכתבתם. בנוסף, עליכם ליצור קובץ ``Makefile`` כאשר הפקודה ``make Main`` 
תריץ את הקובץ לדוגמה שכתבתם, הפקודה ``make test`` תריץ את הטסטים שלכם, והפקודה ``make valgrind`` תבדוק שאין זליגת זיכרון בעזרת valgrind.

כמו כן, עליכם לכתוב בתחילת **כל** קובץ את המייל שלכם. עליכם להגיש קובץ ``README`` המסביר את ההיררכיה של המחלקות ובאילו ספריות השתמשתם. כמו כן, עליכם לכתוב בתחילת כל קובץ את המייל שלכם.

כדי להגיש את המטלה במודל עליכם להגיש קובץ טקסט המורכב מ-3 שורות: בשורה הראשונה מספר תעודת הזהות שלכם, בשורה השנייה הקישור להגשה שלכם ובשורה השלישית הקומיט האחרון של הפרויקט.

אי עמידה בהנחיות תגרור הפחתה בציון.

בהצלחה!
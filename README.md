<div dir="rtl">

# מטלה מספר 1 - מימוש גרף על ידי רשימת שכנויות

* **מטרת המטלה:** הבנת החומר הנלמד בהרצאות הראשונות, כגון: ניהול זיכרון, מחלקות, עצמים, מרחבי שמות.
* **שימו לב!** במטלה הזאת **אסור** להשתמש במבני נתונים של הספרייה הסטנדרטית; ניתן להשתמש במערך בלבד.
* ההגשה ביחידים.

---

## הוראות הגשה:

ב-Moodle יש להגיש קובץ טקסט המורכב מ-3 שורות:
  1. בשורה הראשונה – מספר תעודת הזהות.
  2. בשורה השנייה – קישור להגשה.
  3. בשורה השלישית – הקומיט האחרון של הפרויקט.

---

גרפים הם חלק בלתי נפרד ממדעי המחשב. במהלך הלימודים נחשפתם לדרכים שונות לייצוג של גרפים (מטריצת שכנויות, רשימת שכנויות ועוד).

במטלה זו תייצגו גרף בעזרת **רשימת שכנויות** – [Adjacency List](https://en.wikipedia.org/wiki/Adjacency_list).

---

## דרישות המטלה:

### מימוש המחלקות הבאות:

#### מחלקה בשם `Graph`:
המחלקה תכיל את רשימת השכנויות וכן את הפונקציות הבאות:
1. פונקציה  `addEdge`  מקבלת שלושה מספרים שלמים: מקור, יעד ומשקל (ברירת המחדל למשקל היא 1). הפונקציה תוסיף צלע (לא מכוונת) לגרף.
2. פונקציה  `removeEdge` מקבלת שני מספרים שלמים המייצגים צלע ומוחקת אותה מהגרף. אם הצלע לא קיימת, הפונקציה תדפיס הודעה מתאימה.
3. פונקציה  `print_graph` מדפיסה את הגרף בסדר הגיוני לבחירתכם.

#### מחלקה בשם `Algorithms`:
המחלקה תכיל את הפונקציות הבאות:
1. פונקציה `bfs_scan` – מקבלת גרף וקודקוד התחלה ומחזירה מערך קודקודים ממוין לפי סריקת BFS.
2. פונקציה `dfs_scan` – מקבלת גרף וקודקוד התחלה ומחזירה מערך קודקודים ממוין לפי סריקת DFS.
3. פונקציה `dijkstra_path` – מקבלת גרף, קודקוד התחלה וקודקוד יעד, ומחזירה מערך קודקודים המכיל את המסלול הקצר ביותר בין שני הקודקודים באמצעות אלגוריתם דייקסטרה.
4. פונקציה `has_cycle` – מקבלת גרף ומחזירה אמת אם ורק אם הגרף מכיל מעגל.
5. פונקציה `all_paths` – מקבלת גרף ומחזירה גרף המכיל את המשקל של המסלולים הקלים ביותר בין כל זוג קודקודים (באמצעות אלגוריתם Floyd Warshall).
6. פונקציה `find_mst` – מקבלת גרף, מחשבת את העץ הפורש המינימלי ומחזירה אותו (ניתן להשתמש באלגוריתם Prim או Kruskal). 
7. פונקציה `has_negative_cycle` – מקבלת גרף ומחזירה אמת אם ורק אם הגרף מכיל מעגל שלילי.
8. פונקציה `print_algorithm_result` - המקבלת מערך שהוא תוצאת אחד האלגוריתמים ומדפיסה אותו על המסך בצורה הגיונית.

---

#### דרישות נוספות:
- יש לבדוק את תקינות הקלט ולזרוק חריגות מתאימות במידת הצורך.
- יש לכתוב בדיקות יחידה עבור כל הפונקציות.
- מצורף קובץ בשם `Test.cpp` להדגמת מימוש הבדיקות בעזרת ספריית `doctest`.
- מצורף קובץ בשם `Demo.cpp` המדגים את השימוש בקוד.
- יש לבדוק שאין זליגת זיכרון באמצעות `valgrind`.

#### קובץ `Makefile`:
צרו קובץ `Makefile` הכולל את הפקודות הבאות:
- הפקודה `make Main` – להרצת קובץ ההדגמה.
- הפקודה `make test` – להרצת בדיקות היחידה.
- הפקודה `make valgrind` – בדיקת זליגת זיכרון באמצעות valgrind.

#### הנחיות נוספות:
- כתבו בתחילת **כל** קובץ את כתובת המייל שלכם.
- הגישו קובץ `README` המסביר את היררכיית המחלקות ובאילו ספריות השתמשתם.

### הנחיות להגשת מטלות – יושרה אקדמית

במהלך העבודה על המטלות, מותר להתייעץ עם סטודנטים אחרים ולחפש מידע באינטרנט. עם זאת, חל איסור להעתיק קטעי קוד שלמים ממקורות חיצוניים, כולל סטודנטים אחרים, אתרי אינטרנט ומודלי בינה מלאכותית (כגון ChatGPT).

יש לדווח על כל עזרה שקיבלתם, בין אם מדובר בהתייעצות עם סטודנטים אחרים או במידע שנמצא באינטרנט, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).
במקרה של שימוש בכלי בינה מלאכותית (AI), יש לצרף את הפרומפטים שהוזנו ואת התשובות שהתקבלו.

בהצלחה!

</div>


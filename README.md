<div dir="rtl">

# מטלה מספר 1 - מימוש גרף על ידי רשימת שכנויות

### יושרה אקדמית

במהלך העבודה על המטלות, מותר להתייעץ עם סטודנטים אחרים ולחפש מידע באינטרנט. עם זאת, חל איסור להעתיק קטעי קוד שלמים ממקורות חיצוניים, כולל סטודנטים אחרים, אתרי אינטרנט ומודלי בינה מלאכותית (כגון ChatGPT).

יש לדווח על כל עזרה שקיבלתם, בין אם מדובר בהתייעצות עם סטודנטים אחרים או במידע שנמצא באינטרנט, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).
**במקרה של שימוש בכלי בינה מלאכותית (AI), יש לצרף את הפרומפטים שהוזנו ואת התשובות שהתקבלו**.

-----
* **מטרת המטלה:** הבנת החומר הנלמד בהרצאות הראשונות, כגון: ניהול זיכרון ב ++C, מחלקות, עצמים, מרחבי שמות, העברת פרמטרים לפונקציות, החזרת אובייקטים.
* **שימו לב!** במטלה **אסור** להשתמש בספרייה הסטנדרטית; ניתן להשתמש במערך. **יתכן שתצטרכו לממש מבנה/י נתונים המתאים לצרכי המטלה**..
* **ההגשה ביחידים**.

---

## הוראות הגשה:

במערכת Moodle יש להגיש **קובץ טקסט למשל (`submission.txt`)** המכיל 3 שורות בפורמט הבא:

1. **תעודת זהות** – מספר תעודת הזהות של הסטודנט.
2. **קישור להגשה** – קישור למאגר ה-GitHub שבו נמצא הפרויקט.
3. **פרטי ה-commit האחרון** – המחרוזת המזהה של ה-commit האחרון (`commit hash`) 

 📌 דוגמה לקובץ הגשה תקין:
```
123456789
https://github.com/example-user/graph-assignment
e3f1c1a 
```

---

גרפים הם חלק בלתי נפרד ממדעי המחשב. במהלך הלימודים נחשפתם לדרכים שונות לייצוג של גרפים (מטריצת שכנויות, רשימת שכנויות ועוד).

במטלה זו תממשו גרף באמצעות **רשימת שכנויות** – [Adjacency List](https://en.wikipedia.org/wiki/Adjacency_list).

---

## דרישות המטלה:

### מימוש המחלקות הבאות:
הוסיפו את המחלקות במרחב שמות (namespace) חדש ( קראו לו ```graph```).

#### מחלקה בשם `Graph`:
הגרף יאותחל עם מספר קודקודים מסוים. הניחו שלא ניתן להוסיף\להוריד קודקודים.
המחלקה תכיל את רשימת השכנויות וכן את הפונקציות הבאות:
1. פונקציה  `addEdge`  מקבלת שלושה מספרים שלמים: מקור, יעד ומשקל (ברירת המחדל למשקל היא 1). הפונקציה תוסיף צלע (לא מכוונת) לגרף.
2. פונקציה  `removeEdge` מקבלת שני מספרים שלמים המייצגים צלע ומוחקת אותה מהגרף. אם הצלע לא קיימת, הפונקציה תזרוק חריגה.
3. פונקציה  `print_graph` מדפיסה את הגרף בצורה כלשהי הגיונית לבחירתכם.
4. במידת הצורך, ניתן להוסיף בנאים\פונקציות עזר רלונטיות למחלקה.

#### מחלקה בשם `Algorithms`:
מחלקה זו תממש אלגוריתמים שונים על גרף (הכי קרוב שאפשר לאלו שלמדתם בקורס אלגוריתמים 1) מכוון ותכיל את:
1. פונקציה `bfs` – מקבלת גרף וקודקוד התחלה ומחזירה גרף שהוא עץ שהתקבל מסריקת BFS. בנוסף (ראו את האלגוריתם בספר של קורמן או בחומרים של אלגוריתמים 1) הפונקציע תעדכן מערך שיכיל את המרחקים הקצרים ביותר לכל קודקוד.
2. פונקציה `dfs` – מקבלת גרף וקודקוד התחלה ומחזירה גרף (עץ או יער) המתקבל לפי סריקת DFS.
3. פונקציה `dijkstra` – מקבלת גרף וקודקוד התחלה ומחזירה עץ מסלולים קצרים ביותר. בנוסף תעדכן מערך שיכיל את אורך המסלול הקצר ביותר בין קודקוד התחלה לבין כל אחד מהקודקודים.
4. פונקציה `prim` – מקבלת גרף, מחשבת את העץ הפורש המינימלי ומחזירה אותו (כלומר מחזירה גרף המייצג את העץ).
6. פונקציה `kruskal` - כמו סעיף הקודם.
-  לצורך מימוש אלגוריתמים אלו תצטרכו לממש באופן בסיסי מבני נתונים נוספים: תור, תור עדיפויות ו UNION FIND. 
   
 
---

#### דרישות נוספות:

- כתבו קוד נקי, מסודר, מחולק לקבצים, מודולרי, מתועד בצורה מספקת וכמובן בדיקות יחידה עבור כל הפונקציות.
- בדקו את תקינות הקלט ולזרוק חריגות מתאימות במידת הצורך
- מצורף קובץ קצר בשם `Test.cpp` להדגמת מימוש הבדיקות יחידה בעזרת ספריית `doctest`.
- לשימושכם הקישור הבא [doctest](https://github.com/doctest/doctest) בו תוכלו לראות דוגמאות נוספות לשימוש בסיפריה זו.
- מצורף קובץ בשם `Demo.cpp` המדגים את השימוש בקוד. שימו לב שקובץ זה אינו מחייב! להיפך, עליכם לשנות אותו.
- יש לבדוק שאין זליגת זיכרון באמצעות `valgrind`.

#### קובץ `Makefile`:
צרו קובץ `Makefile` הכולל את הפקודות הבאות:
- הפקודה `make Main` – להרצת קובץ ההדגמה.
- הפקודה `make test` – להרצת בדיקות היחידה.
- הפקודה `make valgrind` – בדיקת זליגת זיכרון באמצעות valgrind.

#### הנחיות נוספות:
- כתבו בתחילת **כל** קובץ את כתובת המייל שלכם.
- הגישו קובץ `README` המסביר את היררכיית המחלקות ובאילו ספריות השתמשתם.


בהצלחה!

</div>


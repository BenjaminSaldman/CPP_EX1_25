<div dir="rtl">

# מטלה מספר 1 - מימוש גרף על ידי רשימת שכנויות

* **מטרת המטלה:** הבנת החומר הנלמד בהרצאות הראשונות, כגון: ניהול זיכרון, מחלקות, עצמים, מרחבי שמות.
* **שימו לב!** במטלה הזאת **אסור** להשתמש במבני נתונים של הספרייה הסטנדרטית; ניתן להשתמש במערך בלבד.
* ההגשה ביחידים.

---

## הוראות הגשה:

ב-Moodle יש להגיש קובץ טקסט המורכב מ-3 שורות:
  1. בשורה הראשונה – מספר תעודת הזהות.
  2. בשורה השנייה – קישור להגשה.
  3. בשורה השלישית – הקומיט האחרון של הפרויקט.

---

גרפים הם חלק בלתי נפרד ממדעי המחשב. במהלך הלימודים נחשפתם לדרכים שונות לייצוג של גרפים (מטריצת שכנויות, רשימת שכנויות ועוד).

במטלה זו תייצגו גרף בעזרת **רשימת שכנויות** – [Adjacency List](https://en.wikipedia.org/wiki/Adjacency_list).

---

## דרישות המטלה:

### מימוש המחלקות הבאות:

#### מחלקה בשם `Graph`:
המחלקה תכיל את רשימת השכנויות וכן את הפונקציות הבאות:
`addEdge`

מקבלת שלושה מספרים שלמים: מקור, יעד ומשקל (ברירת המחדל למשקל היא 1). הפונקציה תוסיף צלע (לא מכוונת) לגרף.
 `removeEdge`
 
מקבלת שני מספרים שלמים המייצגים צלע ומוחקת אותה מהגרף. אם הצלע לא קיימת, הפונקציה תדפיס הודעה מתאימה.
 `print_graph`
 
 מדפיסה את הגרף בסדר הגיוני לבחירתכם.

#### מחלקה בשם `Algorithms`:
המחלקה תכיל את הפונקציות הבאות:
- `bfs_scan` – מקבלת גרף וקודקוד התחלה ומדפיסה את הגרף לפי סריקת BFS.
- `dfs_scan` – מקבלת גרף וקודקוד התחלה ומדפיסה את הגרף לפי סריקת DFS.
- `dijkstra_path` – מקבלת גרף, קודקוד התחלה וקודקוד יעד, ומחזירה את המסלול הקצר ביותר בין שני הקודקודים באמצעות אלגוריתם דייקסטרה.
- `has_cycle` – מקבלת גרף ומחזירה אמת אם ורק אם הגרף מכיל מעגל.
- `all_paths` – מקבלת גרף ומחזירה גרף המכיל את המשקל של המסלולים הקלים ביותר בין כל זוג קודקודים (באמצעות אלגוריתם Floyd Warshall).
- `find_mst` – מקבלת גרף, מחשבת את העץ הפורש המינימלי ומחזירה אותו (ניתן להשתמש באלגוריתם Prim או Kruskal).
- `has_negative_cycle` – מקבלת גרף ומחזירה אמת אם ורק אם הגרף מכיל מעגל שלילי.

---

#### דרישות נוספות:
- יש לבדוק את תקינות הקלט ולזרוק חריגות מתאימות במידת הצורך.
- יש לכתוב בדיקות יחידה עבור כל הפונקציות.
- מצורף קובץ בשם `Test.cpp` להדגמת מימוש הבדיקות בעזרת ספריית `doctest`.
- מצורף קובץ בשם `Demo.cpp` המדגים את השימוש בקוד.
- יש לבדוק שאין זליגת זיכרון באמצעות `valgrind`.

#### קובץ `Makefile`:
צרו קובץ `Makefile` הכולל את הפקודות הבאות:
- `make Main` – להרצת קובץ ההדגמה.
- `make test` – להרצת בדיקות היחידה.
- `make valgrind` – בדיקת זליגת זיכרון באמצעות valgrind.

#### הנחיות נוספות:
- כתבו בתחילת **כל** קובץ את כתובת המייל שלכם.
- הגישו קובץ `README` המסביר את היררכיית המחלקות ובאילו ספריות השתמשתם.
- מותר להתייעץ עם סטודנטים אחרים או לחפש מידע באינטרנט, אך **אסור** להעתיק קטעי-קוד שלמים מסטודנטים אחרים, מהאינטרנט או ממודלי בינה מלאכותית (למשל, ChatGPT).
- יש לדווח על כל עזרה שקיבלתם, מסטודנטים אחרים או מהאינטרנט, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).

בהצלחה!

</div>

